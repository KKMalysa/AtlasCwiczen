<p><b>Jazda na rowerze </b> </p>
<p>Największą korzyścią jaką odniesiemy z regularnej jazdy na rowerze jest poprawa kondycji i stanu naszego zdrowia. Przesiadając się z samochodu na rower dbamy nie tylko o siebie, ale też o środowisko. Możemy dużo dokładniej poznać otoczenie w którym się poruszamy zatrzymując się wszędzie tam, gdzie mamy na to ochotę.</p>
<p>Podczas godzinnej jazdy na jednośladzie możemy spalić od 300 do nawet 800 kalorii w zależności od tempa, składu i masy ciała, typu roweru,pogody.</p>
<p>Jazda na rowerze wpływa na lepsze spalanie kalorii, jest zdrowa dla kręgosłupa i stawów kolanowych.</p>
<p>To mniej kalorii niż podczas biegania, ale rower ma tę przewagę, że jest dużo bardziej bezpieczny, szczególnie dla osób z nadwagą. Wynika to z faktu, że podczas poruszania się jednośladem nie dochodzi do tak dużych obciążeń działających na układ ruchowy jak w przypadku joggingu. Jednak aby jazda na rowerze przyniosła pożądany efekt, podobnie jak każdy inny wysiłek musi być wykonywana regularnie. </p>
