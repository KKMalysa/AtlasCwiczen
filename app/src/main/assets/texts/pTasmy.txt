<p><b>Taśma do ćwiczeń</b> </p>
<p>inaczej nazywana gumą, jest sposobem na aktywację i mobilizację mięśni zarówno w ramach terapii pourazowej, jak i w celu poprawy ogólnej kondycji ciała. Są to bowiem akcesoria do ćwiczeń, które cechują się bardzo szerokim spektrum zastosowań. Jak sama nazwa wskazuje, mają formę wykonanej z lateksu taśmy bądź zamkniętej pętli, o różnych rozpiętościach oporu - od bardzo słabego, do ekstra mocnego, co najczęściej oznaczane jest za pomocą koloru. </p>
<p>Długość i szerokość tego typu akcesoriów także może się różnić w zależności od wybranego modelu. Taśmy najczęściej mają 120-200 cm długości i ok. 15 cm szerokości, obwód pętli mieści się w granicy 30-50 cm, a szerokość wynosi 2,5-7,5 cm. Wybór uzależniony jest zatem od przeznaczenia i stopnia zaawansowania użytkownika.</p>